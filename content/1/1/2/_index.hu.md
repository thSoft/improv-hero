---
title: Égi harmónia
weight: 2
---

Hallgasd meg a **U2 "Angel of Harlem"** című számának első pár ütemét, majd az előző leckében hallott **"Imagine"** kezdetét!

{{<youtube "biNvjeHYGt8?end=6">}}

{{<score src="Angel of Harlem" class="sticky small">}}

* Mi a közös a fent említett két számban?

    {{%expand "Megfejtés:"%}}Ha az előző fejezetben megismert technikát alkalmazzuk a dalok kíséretére (egyszerre játsszuk az akkordok hangjait), akkor azt figyelhetjük meg, hogy ugyanaz a két akkord váltakozik mindkét dalban. Ezt úgy is mondhatjuk, hogy a két dal *akkordmenet*e vagy *harmóniai váz*a megyezik.

||Imagine & Angel of Harlem
-|-
Akkordmenet|C-dúr<br>F-dúr
Hangnem|C-dúr
    {{%/expand%}}

Akkor mégis mitől olyan más a két dal karaktere? A feltűnen különböző tempó és hangszerelés mellett azt tapasztalhatjuk, hogy a kíséretben az akkordhangok nem egyszerre szólalnak meg, ill. az akkord ismétlődik. A kíséretnek ezt a ritmikai mintázatát *figuráció*nak nevezzük, ez kölcsönöz a kíséretnek változatosságot, egyedi lüktetést és karaktert. Emellett attól is dinamikusabb a második dal, hogy nem csak gyorsabb a tempója, hanem a két akkord gyakrabban is váltakozik.

||Imagine|Angel of Harlem
-|-|-
Karakter|melankolikus|energikus
Kíséret hangszerelése|zongora|elektromos gitár
Figuráció|ringatózó|feszes ritmusú
Tempó (negyed/perc)|75|102
Harmóniaritmus|1 ütem|fél ütem

Minden sláger kísérete leírható ezzel az egyszerű képlettel: *akkordmenet + figuráció = kíséret*. A legbonyolultabb zenék mögött is legtöbbször egy egyszerű harmóniai váz húzódik meg. Egy sikeres számhoz az első hozzávaló egy fülbemászó akkordmenet, amire az egész szám épül, a következő pedig egy figuráció, ami meghatározza a szám karakterét.

Hamarosan egyre többféle akkordot ismerünk meg, és így Te is egyre változatasabb akkordmeneteket tudsz majd kitalálni. Figurációkat azonban már most találhatsz ki vagy átveheted őket kedvenc számaidból!

* Íme néhány tipikus figuráció a C-dúr akkordra alkalmazva. Nem feltétlenül egyeznek meg hangról hangra az eredetivel, de zongoraszerűek, és visszaadják az eredeti lüktetést. Alkalmazd őket a fenti két szám akkordmenetére saját hangszereden!
  * Jamie Cullum: I'm All Over It
    {{<youtube "mrFQvGtRzYA?start=8">}}
    {{<score src="I'm All Over It" class="small">}}
  * Bob Marley: One Love
    {{<youtube "vdB-8eLEW8g?start=12">}}
    {{<score src="One Love" class="small">}}
  * Elton John: Candle in the Wind
    {{<youtube "NoOhnrjdYOc?start=24">}}
    {{<score src="Candle in the Wind" class="small">}}

* Az alábbi számok figurációit hallás után jegyezd le, majd szintén alkalmazd őket a fenti két szám akkordmenetére!
  * U2: With or Without You
    {{<youtube "ujNeHIo7oTE?start=12">}}
    {{%expand "Megfejtés:"%}}{{<score src="With or Without You" class="small">}}{{%/expand%}}
  * Coldplay: Clocks
    {{<youtube "d020hcWA_Wg?start=30">}}
    {{%expand "Megfejtés:"%}}{{<score src="Clocks" class="small">}}{{%/expand%}}

* Találj ki saját figurációkat, és ezeket is gyakorold ezzel az akkordsorral!