---
title: Minden relatív
weight: 3
---

Hallgasd meg a **U2 "Running to Stand Still"** című számának kezdetét!

{{<youtube "FvUI-s4Azw4?start=22&end=33">}}

* Állapítsd meg hangszered vagy egy hangvilla segítségével, hogy milyen hangnemben van!

    {{%expand "Megfejtés:"%}}D-dúrban.{{% /expand%}}

* Milyen akkordok váltakoznak a részletben? Ezt úgy állapíthatod meg, hogy megfigyeled az akkordok alaphangját (mely a basszus szólamban van) és hangzását.

    {{%expand "Megfejtés:"%}}D-dúr és G-dúr.{{% /expand%}}

* Kottázd le a C-dúr skálát, és jelöld be rajta az előző leckében hallott részlet (**"Angel of Harlem"**) akkordjainak alaphangjait, majd írd le alá a D-dúr skálát, és jelöld be rajta az ebben a leckében hallott részlet (**"Running to Stand Still"**) akkordjainak alaphangjait!

    {{%expand "Megfejtés:"%}}{{<score src="Skála" audio="false">}}{{% /expand%}}

Megfigyelhetjük, hogy az akkordok alaphangjai mindkét dalban az első és negyedik skálahangra épülnek, vagyis az akkordok hangnemben betöltött szerepe megegyezik. Célszerű lenne az akkordokat aszerint elnevezni, hogy az alaphangjuk az aktuális skálának hányadik foka, így az akkordok elnevezése nem változna attól, hogy az adott dalt esetleg más hangnemben játsszuk.

Erre szolgál az úgynevezett *fokszámjelölés*. Ebben a jelölésrendszerben római számmal jelöljük az alaphang fokszámát, például a dúr skála első fokára épülő akkordot így írjuk: I és így ejtjük: "első fok". Most már kimondhatjuk, hogy az eddig megismert számok mindegyike az I-IV akkordmenetre épül.

* Egy másik lehetőség, hogy az akkordokra az alaphangjuk szolmizációs nevével hivatkozzunk. Hogy nevezzük az eddig megismert két akkordot szolmizálva?

    {{%expand "Megfejtés:"%}}Dó-dúr és fá-dúr.{{% /expand%}}

* Játszd az I-IV akkordmenetet oktáv-, terc- és kvinthelyzetből kezdve, majd az eddig megismert három szám kíséretét minél több hangnemben, sorra menve a [kvintkörön](https://hu.wikipedia.org/wiki/Kvintk%C3%B6r) először felfelé, majd lefelé haladva!