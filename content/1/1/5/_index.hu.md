---
title: Miénk a lekvár
weight: 5
---

Gratulálok! Ebben a fejezetben megtudtad, hogy mi az az akkord, és miért alapvetően fontos a zenében. Az alábbi akkordokat már ismered, hallás után is felismered őket, és több hangnemben tudod játszani őket:
* **<span style="color: gray;">I</span>**
* **<span style="color: green;">IV</span>**

Már el tudod készíteni egy szám "lecsupaszított" harmóniai vázát, és fordítva: egy önmagában nem túl érdekes akkordmenetet fel tudsz "öltöztetni" különféle karakterű figurációkkal. Egy akkordmenet fölé egyszerűbb dallamokat is tudsz rögtönözni, amik jól szólnak az akkordokkal együtt, mert az akkord hangjait használják. Ezen képességek birtokában már elkezdhetsz "jammelni", mely akár szólóban, akár barátoddal remek mulatság:

* Válassz egy hangnemet és találj ki egy figurációt. Íme pár lehetséges figuráció, amit zongorán pusztán bal kézzel is tudsz játszani, ha egyedül vagy:
{{<score src="Jam">}}
* Ismételgesd figurálva az I-IV akkordmenetet.
* Ha egyedül vagy, énekelj vagy játssz fölé dallamot. Ha van kivel együtt muzsikálnod, akkor ő tegye ezt, majd cseréljetek. Ha unalmassá kezd válni az ismétlés, a kíséretben változtasd meg az akkordok helyzetét.